---
title: "ಜಿಪುಣ ಬೆಳೆದ ಕುಂಬಳ ಕಾಯಿ"
excerpt: "ನಮ್ಮ ಜೀವನಕ್ಕೆ ಎಸ್ಟು ಬೇಕು ಅಷ್ಟನ್ನೇ ಕೂಡಿಟ್ಟು ಹೊಟ್ಟೆತುಂಬಾ ಊಟ ಮಾಡಿ ಕೈಲಾದಷ್ಟು ಕೆಲಸ ಮಾಡಿ ಬೇರೆಯವರಿಗೂ ಸಲ್ಪ ಸಹಾಯ ಮಾಡಿ ಬಾಳಬೇಕು."
coverImage: "/assets/blog/stingy-man/cover.jpeg"
date: "2024-02-17T05:35:07.322Z"
author:
  name: Prema Manjunath
  picture: "/assets/blog/authors/prema.jpg"
ogImage:
  url: "/assets/blog/stingy-man/cover.jpeg"
---

ಒಂದೂರಲ್ಲಿ ಒಬ್ಬ ವ್ಯಕ್ತಿ ಇದ್ನಂತೆ ಅವನು ತುಂಬಾ ಜಿಪುಣ ಅವನ ಬಳಿ ಸ್ವಲ್ಪ ಜಾಗ ಇತಂತೆ ಆ ಜಾಗದಲ್ಲಿ ಕುಂಬಳಕಾಯಿ ಬೆಳೆಯೋದು ಆ ಊರಿನ ರಾಜನಿಗೆ ಮಾರೋದು ರಾಜ ಕೊಟ್ಟ ಹಣ ಕೂಡಿ ಇಡೋದು ಅವನ ದಿನನಿತ್ಯದ ಕೆಲಸ ಆಗಿತ್ತಂತೆ, ಆ ಊರಿನ ಒಬ್ಬ ಬಡ ನಿರ್ಗತಿಕ ಒಂದು ದಿನ ಜೀಪುಣನ ಹತ್ತಿರ ಹೋಗಿ ಸ್ವಾಮಿ ನನಗೂ ಒಂದು ಕುಂಬಳಕಾಯಿ ಕೊಡಿ ಎಂದು ಕೇಳ್ತಾನಂತೆ ಅವಾಗ ಇಲ್ಲ ನಿನಗೆ ಕುಂಬಳಕಾಯಿ ಕೊಡಲ್ಲ ಯಾಕೆಂದರೆ ನಿನ್ನತ್ರ ಹಣ ಇಲ್ಲ ನೀನು ತುಂಬಾ ಬಡವ ನಿನಗೆ ಕುಂಬಳಕಾಯಿ ಕೊಟ್ಟರೆ ನನಗೆ ಏನುಲಾಭ ಆಗುತ್ತೆ ಅಂತ ಕೇಳ್ತಾನಂತೆ ಆಗ ಇಲ್ಲ ಸ್ವಾಮಿ ನಾನು ಹಣ ಕೊಡ್ತೀನಿ ಆದ್ರೆ ನನ್ನ ಹತ್ರ ಈಗ ಹಣ ಇಲ್ಲ ಹಣಕ್ಕೋಸ್ಕರ ನಾನು ನಿಮಗೆ ಬೇರೆ ಏನಾದರೂ ಕೆಲ್ಸಮಾಡಿ ಕೊಡ್ತೀನಿ ಅಂತಾನಂತೆ, ಅದಕ್ಕೆ ಆಯ್ತು ಬದಲಿಯಾಗಿ ಏನ್ ಕೊಡ್ತೀಯಾ ನನಗೆ ಅಂತ ಕೇಳ್ತಾನೆ ಜಿಪುಣ, ಅದಕ್ಕೆ ಬಡವ ಹೇಳ್ತಾನೆ, ನಾನು ನಿಮಗೆ ದಿನಾ ಸೌದೆ ತಂದು ಒಂದು ರೂಪಾಯಿ ಹೆಂಗೆ ಹಾಕ್ತೀನಿ ರೂ.100 ಆದ್ಮೇಲೆ ನನಗೊಂದು ಕುಂಬಳಕಾಯಿ ಕೊಡಿ ಸ್ವಾಮಿ ಅಂತಾನಂತೆ ಅದಕ್ಕೆ ಜಿಪುಣ ಹೇಳುತ್ತಾನಂತೆ, ಆಯ್ತು ಹಂಗಾದ್ರೆ ಸೌದೆ ತಂದು ಹಾಕು ನೂರು ರೂಪಾಯಿ ಆದಮೇಲೆ ನಾ ನಿನಗೆ ಕುಂಬಳಕಾಯಿ ಕೊಡ್ತೀನಿ ಅಂತ ಜಿಪುಣ ಹೇಳುತ್ತಾನಂತೆ, ದಿನ ಸೌದೇ ತಂದು ಬಡವ ಜಿಪುಣನಾ ಮನೆಗೆ ಹಾಗ್ತಾನಂತೆ ನೂರು ರೂಪಾಯಿ ಆಗುತ್ತೆ ಆದ್ರೆ ಜಿಪುಣ ಬಡವನಿಗೆ ಕುಂಬಳಕಾಯಿನೆ ಕೊಡೋದಿಲ್ವಂತೆ ಆವಾಗ ಈ ವಿಷಯ ಹೆಂಗೋ ರಾಜನಿಗೆ ಗೊತ್ತಾಗುತ್ತೆ ರಾಜ ಹೇಳ್ತಾನೆ ಇಲ್ಲ ಸೌದೆ ತಂದ್ಕೊಟ್ಟಿದ್ದಾನೆ ನೀನು ಕುಂಬಳಕಾಯಿ ಕೊಡಲೇಬೇಕು ನೀನು ಮೋಸ ಮಾಡಂಗಿಲ್ಲ ಮೋಸ ಮಾಡಿದರೆ ಶಿಕ್ಷೆ ಆಗುತ್ತೆ ಅಂತ ಜಿಪುಣನಿಗೆ ರಾಜ ಹೇಳ್ದನಂತೆ, ರಾಜನ ಮಾತಿಗೆ ಮರ್ಯಾದೆ ಕೊಟ್ಟು ರಾಜಾಜ್ಞೆಯನ್ನು ಪಾಲಿಸ್ತಾನಂತೆ ಜಿಪುಣ ಆಯ್ತು ನಾನು ಬಡವನಿಗೆ ಕುಂಬಳಕಾಯಿ ಕೊಡ್ತೀನಿ ಅಂತ ಒಪ್ಪಿಕೊತಾನೆ ಆಮೇಲೆ ಸೊಟ್ಟಗಿರೋ, ಅರ್ಧ ಕೊಳೆತು, ಹೋಗಿರೋದು ಒಂದುಸಣ್ಣ ಕುಂಬಳಕಾಯಿನ ಬಡವನಿಗೆ ಜಿಪುಣ ಕೊಡ್ತಾನಂತೆ, ಬಡವ ಆ ಕುಂಬಳಕಾಯಿ ತಗೊಂಡುಹೋಗಿ ಖುಷಿಯಿಂದ ಇವತ್ತು ಕುಂಬಳಕಾಯಿ ಸಿಕ್ಕಿದೆ ಒಳ್ಳೆ ಸಾರು ಮಾಡಿ ಊಟ ಮಾಡೋಣ ಅಂತ ಕೊಯ್ತಾನಂತೆ, ಕುಂಬಳಕಾಯಿ ಕೊಯ್ದತಕ್ಷಣ ಕುಂಬಳಕಾಯಿಂದ ಚಿನ್ನದ ನಾಣ್ಯಗಳು ಬಿಳ್ತವಂತೆ ಅವಾಗ ಬಡವನಿಗೆ ಏನು ಮಾಡಬೇಕು ಅಂತ ಗೊತ್ತಾಗಲ್ಲ ಅಂತೆ, ಅಯ್ಯೋ ಇಷ್ಟೊಂದು ಹಣ ನಾನು ಏನು ಮಾಡಲಿ ಅಂತ ರಾಜರ ಹತ್ರ ಚಿನ್ನದ ನಾಣ್ಯಗಳನ್ನು ತೊಗೊಂಡ್ ಹೋಗ್ತಾನಂತೆ. ಆಗ ರಾಜ ಚಿನ್ನದ ನಾಣ್ಯಗಳನ್ನು ಇಟ್ಟುಕೊಂಡು ಬಡವನಿಗೊಂದು ಜಾಗ ದವಸ ಧಾನ್ಯ ಹಣ ಎಲ್ಲಾ ಕೊಡ್ತಾನಂತೆ ಆಮೇಲೆ ಬಡವ ಅದನ್ನೆಲ್ಲ ತಗೊಂಡು ಬರ್ತಾನಂತೆ ಬರುವಾಗ ರಸ್ತೆಯಲ್ಲಿ ಬಡವನಿಗೆ ಜಿಪುಣ ಸಿಕ್ತಾನಂತೆ ಜಿಪುಣ ಹೇಳ್ತಾನಂತೆ ಹಣ ದುಡ್ಡು ದವಸದಾನ್ಯಗಳನ್ನು ನೀನ್ ಏನ್ ಮಾಡ್ತೀಯಾ ಎಲ್ಲಾ ಕಳ್ಳರು ಬಂದು ಕಡ್ಕೊಂದು ಹೋಗ್ತಾರೆ ಎಲ್ಲಾ ನನಗೆ ಕೊಡು ನೀನು ನಮ್ಮ ಮನೆಗೆ ಬಂದು ಇರು ಅಂತ ಹೇಳ್ತಾನೆ, ಬಡವನಿಗೂ ಜಿಪುಣ ಹೇಳೋದು ಸರಿ ಅನ್ಸುತ್ತೆ ಜೀಪುಣನಿಗೆ ದವಸ ಧಾನ್ಯ ಹಣ ಎಲ್ಲವನ್ನು ಕೊಡ್ತಾನಂತೆ ಅವ್ನು ಆಮೇಲೆ ಜೀಪುಣನಾ ಮನೆಗೆ ಹೋಗ್ತಾನಂತೆ ಜಿಪುಣ ಬಡವನಿಗೆ ಒಂದು ಗೋಣಿಚೀಲ ಕೊಟ್ಟು ಕೊಟ್ಟಿಗೆ ಯ ಮೂಲೆಲಿ ಮಲ್ಕೋ ಅಂತ ಹೇಳ್ತಾನೆ ಬಡವನಿಗೋ ಕೆಲಸ ಮಾಡಿ ತುಂಬಾ ಸುಸ್ತಾಗಿತ್ತಂತೆ ಜಿಪುಣ ಕೊಟ್ಟ ನೀರ್ ಸಾರು ಹಳೆ ಅನ್ನ ತಿಂದು ಕೊಟ್ಟಿಗೆ ಗೆ ಹೋಗಿ ಮಲ್ಕೊಂತಾನಂತೆ ಅವನತ್ರ ಹಣ ಇಲ್ಲ ಯಾವುದೇ ಒಡವೆ ಇಲ್ಲ ಯಾವುದು ಟೆನ್ಶನ್ ಇಲ್ಲ ಚೆನ್ನಾಗಿ ನಿದ್ದೆ ಬರುತ್ತಂತೆ ಬೆಳಿಗ್ಗೆ ಆಗುತ್ತೆ ಮತೆ ಕೆಲಸ ಮಾಡಿ ಜೀವನ ನಡೆಸುತ್ತಾ ಇರ್ತಾನಂತೆ ಆದರೆ ಜಿಪುಣನಿಗೆ ಹಣ ಆಸ್ತಿ ವಜ್ರ ವೈಡೂರ್ಯ ಎಲ್ಲವನ್ನು ನೋಡಿಕೊಳ್ಳಬೇಕು ಕಳ್ರು ಭಯ ಬೇರೆ ಯಲ್ಲ ತಲೆಲಿಟ್ಕೊಂಡು ನಿದ್ದೆನೇ ಬರಲ್ಲ ಅಂತೆ ಹೀಗೆ ತುಂಬಾ ವರ್ಷ ಜೀವನ ನಡಿತಾ ಇತ್ತಂತೆ ಜಿಪುಣ ಹೊಟ್ಟೆಗೆ ಸರಿಯಾಗಿ ತಿನ್ನದೆ ನಿದ್ದೇ ಸರಿಗೆ ಮಾಡದೆ ಕೂಡಿಟ್ಟು ಕೂಡಿಟ್ಟು ಒಂದಿನ ಜಿಪುಣ ಸತ್ತು ಹೋಗ್ತಾನೆ ಅವಾಗ ಈ ಬಡವನೇ ಆ ಜಿಪುಣನ ಮನೆಗೆ ಒಡೆಯನಾಗ್ತಾನಂತೆ, ನಂತರ ಎಲ್ಲರಿಗೂ ಸಹಾಯ ಮಾಡ್ತಾ ದೊಡ್ಡ ವ್ಯಕ್ತಿಯಾದ್ರು ತನ್ನ ಕೆಲಸ ಮಾತ್ರ ಮಾಡ್ತಾ ಇರ್ತಾನಂತೆ, ಯಾಕಂದ್ರೆ ಅವನು ಬಡವ ಹಾಗೂ ಕಷ್ಟಪಟ್ಟು ದುಡಿದಿದ್ದು ಮಾತ್ರ ನಂಧು ಅಂಥಾ ತಿಳಿದು, ಶ್ರೀಮಂತನಾಗಿ ಬಾಳ್ದೆ ಬಡವನಾಗಿ ಇರ್ತಾನಂತೆ ಊರಿನವರಿಗೆಲ್ಲ ಒಳ್ಳೇ ವ್ಯಕ್ತಿ ಅನ್ನಿಸಿ ಕೊಂಡು ಎಲ್ಲರಿಗೂ ಸಹಾಯ ಮಾಡ್ತಾ ಸುಖವಾಗಿ ಬದುಕಿನಂತೆ.
